A túrót villával áttörjük, majd összegyúrjuk a tojásokkal, a búzadarával és a sóval. Ezután lefedve a hűtőbe tesszük 3-4 órára, hogy megdagadjon a búzadara.
Vizes kézzel kisebb gombócokat formázunk a túrós masszából, majd sós vízben kb. 5 perc alatt kifőzzük őket.
A zsemlemorzsát aranybarnára pirítjuk az olajon, és beleforgatjuk a leszűrt gombócokat. A porcukorral megszórva és a tejföllel meglocsolva kínáljuk.
